BIG Register.

Het CIBG, een uitvoeringsorganisatie van het Ministerie van Volksgezondheid, Welzijn en Sport, voert het BIG-register. Ook houdt het CIBG zich bezig met de erkenning van buitenlandse diplomaâ€™s.
Het BIG-register is een taak die voortkomt uit de Wet BIG (Wet op de Beroepen in de Individuele Gezondheidszorg). Het BIG-register geeft duidelijkheid over de bevoegdheid van een zorgverlener. Er staan meer dan 400.000 zorgverleners geregistreerd in het BIG-register. Iedereen kan het register raadplegen.
Zorgverleners met een buitenlands diploma moeten voldoen aan de Nederlandse opleidingseisen. Het opleidingsniveau, eventueel in combinatie met relevante werkervaring, moet gelijk zijn aan die van een Nederlandse zorgverlener. Het CIBG beoordeelt of een zorgverlener met een buitenlands diploma aan deze eisen voldoet.

Weten of uw zorgverlener bevoegd is om zijn of haar beroep uit te oefenen? Zoek in het BIG-register uw zorgverlener. Dit kan op naam, maar ook op BIG-nummer. Iedere zorgverlener heeft zo'n uniek, persoonsgebonden BIG-nummer. Vraag dit nummer aan uw zorgverlener.
Deze mobile versie is dan wel zo handig als je in het ziekenhuis of zo bent en even wilt checken of je arts of behandelaar een beperking heeft.

